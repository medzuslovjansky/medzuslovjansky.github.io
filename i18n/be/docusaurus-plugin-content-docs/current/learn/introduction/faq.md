---
sidebar_position: 5
license: CC-BY-NC-4.0
author: Міжславянская супольнасць
last_update:
  author: Зміцер Клімовіч
description: Атрымайце адказы на часта задаваныя пытанні пра міжславянскую мову, у тым ліку пра яе прызначэнне, вывучэнне і выкарыстанне.
---

# Частыя пытанні (FAQ)

### Што такое міжславянская (Меджусловјанскы)? \{#what-is-interslavic}

Міжславянская мова — гэта штучная дапаможная мова, створаная для ўзаемнага паразумення носьбітамі розных славянскіх моў. Яна абапіраецца на агульную базу славянскай лексікі і граматыкі.

:::note Прыклад

* **Medžuslovjansky** jest jezyk razumlivy priblizno vsim slovjansko-jezyčnym ljudam bez učenja.
* **Меджусловјанскы** јест језык разумливы приблизно всим словјанско-језычным људам без ученја.

:::

### Што значыць "дапаможная мова"? \{#what-does-auxiliary-language-mean}

Тое, што міжславянская з’яўляецца дапаможнай мовай, азначае, што міжславянская не мае намеру замяняць якія-небудзь жывыя славянскія мовы, або служыць мовай высокай літаратуры — у нас ужо ёсць яркія, жывыя мовы для гэтых мэтаў. Замест таго, ейная мэта — дапамагчы ў камунікаванні паміж людзьмі з рознай моўнай адукацыяй.

### Як вывучыць і выкарыстоўваць міжславянскую? \{#how-to-learn-and-use}

Калі вы ўжо знаёмыя са славянскай мовай:

- Праглядзіце [Міжславянскую граматыку][12] і звярніце ўвагу на любы міжславянскі тэкст, напрыклад, [Маленькі прынц][8].
- Звярніцеся да [Міжславянскага слоўніка][1] для перакладу слоў і разумення іх склонаў.
- Пачніце складаць сказы па слоўніку. Не палохайцеся — большасць славянскіх моў маюць дастаткова падобны граматычны і слоўнікавы запас.
- Чакайце некалькіх месяцаў адданага навучання і практыкі, каб навучыцца пісаць і размаўляць на міжславянскай мове.

Калі вы не ведаеце славянскай мовы:

- Праглядзіце падручнік [славіянта][13] для ўводнага агляду мовы.
- Далучайцеся да міжславянскай супольнасці на [Discord][3] і [Facebook][4], каб атрымаць найноўшыя парады пра падыходы, якія адпавядаюць вашым патрабаванням.

### Колькі часу патрабуецца, каб вывучыць міжславянскую? \{#how-long-does-it-take-to-learn}

Міжславянская мае два ўзроўні валодання: стандартны і прасунуты.

Для носьбітаў славянскай мовы вывучэнне стандартнага ўзроўню міжславянскай мовы не павінна заняць шмат часу — многія людзі адзначаюць, што іх навучанне было неінтэнсіўным, звычайна ім займаліся ў вольны час, і ім спатрэбілася:

- 2-3 тыдні навучання, каб упэўнена пісаць;
- 1,5-3 месяцы на базавыя размовы;
- 8-10 месяцаў, каб упэўнена гаварыць на шырокае кола тэмаў.

Аднак патрэбны час вылічваецца індывідуальна і можа істотна адрознівацца ў залежнасці ад чалавека. Калі вы не валодаеце славянскімі мовамі, вывучэнне міжславянскай зойме значна больш часу.

### Ці праўда, што ўсе славяне разумеюць міжславянскую? \{#can-all-slavs-understand-interslavic}

Не. Праўдзівае сцвярджэнне: **многія** славяне могуць дастаткова добра разумець міжславянскую без усялякага папярэдняга вывучэння, калі яны добра валодаюць роднай славянскай мовай, канцэнтруюць увагу і жадаюць разумець.

### Калі я вывучу міжславянскую, ці буду я разумець іншыя славянскія мовы? \{#will-i-understand-other-slavic-languages}

Хутчэй не. Вывучэнне міжславянскай мовы паляпшае вашае разуменне іншых славянскіх моў, але гэта не кароткі шлях, каб добра зразумець якую-небудзь канкрэтную мову, вам трэба будзе вывучыць яе адмыслова.

### Калі я буду размаўляць на сваёй роднай славянскай мове з носьбітам міжславянскай мовы, ці зразумеюць яны мяне? \{#will-they-understand-me}

Гэта залежыць ад чалавека. Шматлікія носьбіты міжславянскіх моў паведамляюць, што могуць разумець носьбітаў іншых славянскіх моў, але яны таксама адзначаюць, што іх здольнасці разумення адрозніваюцца ў залежнасці ад канкрэтнай мовы.

### Чаму міжславянская мова ўлучае ў сябе неславянскія словы, напрыклад, «каляндар»? \{#why-include-non-slavic-words}

Мэта міжславянскай мовы — быць адразу даступнай і зразумелай без папярэдняга навучання. Такія словы, як «каляндар» або «камп’ютар», вядомыя ўсім славянам; таму такія словы трапляюць у міжславянскую лексіку.

### Што гэта за дзіўныя дыякрытычныя знакі і літары, якія некаторыя людзі выкарыстоўваюць у міжславянскай мове? \{#what-are-those-weird-diacritics}

Міжславянскі лацінскі алфавіт мае толькі чатыры літары з дыякрытыкай: :isv[`Č`] :ipa[t͡ʃ], :isv[`Š`] :ipa[ʂ], :isv[`Ž`] :ipa[ʒ], :isv[`Ě`] :ipa[jɛ]. Аднак некаторыя людзі выкарыстоўваюць дадатковыя дыякрытычныя знакі і літары, каб запомніць славянскую этымалогію, таму час ад часу вы можаце сустрэць такія дзіўныя словы, як :sla[ćuđi], :sla[otėc], :sla[dȯžď], :sla[gręź], :sla[bųde], :sla[hlåd], :sla[сѫглӑсък], :sla[тѣх], :sla[гѫбоѭ], :sla[показуѥт].

Хаця этымалагічныя тэксты могуць дапамагчы палепшыць вымаўленне на прасунутых стадыях, яны часта пагаршаюць разуменне пісьмовага тэксту і лічацца нестандартнымі. Таму, калі вы толькі пачынаеце вывучаць міжславянскую мову, рэкамендуецца прытрымлівацца стандартнага лацінскага або кірылічнага алфавіту і сканцэнтравацца на засваенні асноў.

:::info Парада

Калі вы разглядаеце міжславянскую мову як платформу для вывучэння іншых славянскіх моў, а не як асобную мову, магчыма, было б карысна дадаць этымалагічнае пісьмо ў [Міжславянскім слоўніку][1] з першага дня, каб вам не прыйшлося вучыцца нанова.

:::

### Як я магу пісаць на міжславянскай мове на ўласнай клавіятуры? \{#keyboard-layouts}

Для гэтага ёсць некалькі рашэнняў:

- Выберыце адну з нашых [раскладак клавіятуры][15] для вашай аперацыйнай сістэмы.
- Калі вы не можаце знайсці або ўсталяваць карыстальніцкую клавіятуру:
  - стандартная міжславянская мова можа быць напісана на **чэшскай** клавіятуры,
  - спрошчаная міжславянская (без `Ě`/`Є`  і `Y`/`Ы`) – таксама на харвацкай, сербскай ці славенскай клавіятурах.
- Калі вам здаецца, што ўсё гэта занадта складана, вы можаце замяніць праблемныя літары літарамі, якія даступныя на вашай клавіятуры:
  - Палякі могуць пісаць `CZ` замест `Č`, `SZ`  замест `Š`, `Ż`  замест `Ž` і г.д.
  - Усходнія славяне і балгары могуць пісаць `Й` або `І` замест `J`, `ЛЬ`  замест `Љ`, `НЬ`  замест `Њ` і г.д.
  - Падрабязнасці глядзіце [прадстаўленне праблемных сімвалаў][14] і памятайце, што такія варыянты могуць пагоршыць зразумеласць.
- Для адмысловага выкарыстання вы заўсёды можаце выкарыстоўваць [транслітар][6] або [пашыраны транслітар][7] (для стандартнай і этымалагічнай арфаграфіі адпаведна), каб атрымаць памысны вынік.

### Ці існуе аўтаматычны перакладчык для міжславянскай? \{#automatic-translator-for-interslavic}

Так, ёсць прататып [аўтаматычнага перакладчыка для міжславянскай][2]. Ён функцыйны, але ўсё яшчэ патрабуе далейшай распрацоўкі і ўдасканалення праграмістамі.

### Ці існуе курс Duolingo для міжславянскай? \{#duolingo-course-for-interslavic}

Не, зараз няма даступных курсаў на Duolingo.

### Дапамажыце! Не магу знайсці слова! \{#cant-find-a-word}

Міжславянская — гэта праект, які развіваецца, і магчыма, што вы не зможаце знайсці канкрэтнае слова [ў слоўніку][1]. У такім выпадку:

- спачатку пашукайце сінонімы;
- выканайце пошук з дапамогай бота Mašina на [серверы Discord][3] або ў [мэсэнджары Telegram][5];
- папрасіце міжславянскіх носьбітаў на серверы Discord дапамагчы вам.

### Ці ёсць на міжславянскай мове фільмы, музыка або кнігі? \{#movies-music-or-books-in-interslavic}

Так, на міжславянскай мове даступны розны кантэнт:

- [Фільмы (плейліст YouTube)][9]
- [Песні (плейліст YouTube)][10]

У раздзеле [Рэсурсы][16] вы можаце знайсці больш міжславянскіх кніг, апавяданняў, аўдыякніг, вершаў і песняў.

### Каму патрэбны кантэнт на міжславянскай мове: фільмы, музыка, тэксты? \{#who-needs-content-in-interslavic}

Міжславянскае моўнае змесціва з’яўляецца каштоўным рэсурсам як для тых, хто вывучае, гэтак і для носьбітаў славянскіх моў, зацікаўленых у іх разуменні без папярэдняга вывучэння. Зыходзячы з каментароў, якія мы атрымліваем, большасць гледачоў міжславянскага кантэнту належыць да апошняй групы.

### Навошта нам міжславянская, калі ўсюды ёсць англійская? \{#interslavic-and-english}

_Войцех Мэрунка_ і _Ян ван Стэнберген_ — галоўныя аўтары сучаснай міжславянскай мовы — адзначылі, што англійская мова з’яўляецца сусветнай мовай, але яна можа быць складанай для носьбітаў славянскай мовы праз сваю ўнікальную арфаграфію, змешанага слоўніка, няправільнай граматыкі і своеасаблівай фанетыкі. Міжславянская ставіць за мэту палегчыць зносіны ўнутры славянскай супольнасці, захоўваючы культурныя нюансы, якія могуць быць страчаны пры выкарыстанні неславянскай мовы.

Глядзіце больш параўнанняў паміж міжславянскай і іншымі мовамі [тут][11].

### Хіба мы не можам наўпрост выбраць натуральную славянскую мову ў якасці міжславянскай? \{#a-natural-slavic-language}

На жаль, без папярэдняга вывучэння, ніводная натуральная славянская мова не можа служыць узаемазразумелым сродкам зносін для ўсіх носьбітаў славянскіх моў.

### Ці імкнецца міжславяншчына аб’яднаць краіны ў адзіную славянскую дзяржаву? \{#interslavic-to-rule-them-all}

Не, міжславяншчына — гэта непалітычны лінгвістычны праект. Яе мэта — спрыяць камунікаванню ў сферах турызму, культуры і бізнесу.

### Якую палітычную пазіцыю падтрымлівае міжславяншчына? Ці з’яўляецца гэта формай панславізму? \{#political-stance-of-interslavic}

Міжславяншчына не з’яўляецца формай панславізму і не падтрымлівае аніякай палітычнай пазіцыі. Гэта чыста лінгвістычны праект.

[1]: https://interslavic-dictionary.com/

[2]: https://huggingface.co/spaces/Salavat/Interslavic-Translator-NLLB200

[3]: https://discord.com/invite/n3saqm27QW/

[4]: https://www.facebook.com/groups/interslavic/

[5]: http://t.me/mashina_slovnik_bot

[6]: http://steen.free.fr/interslavic/transliterator.html

[7]: http://steen.free.fr/interslavic/transliterator_extended.html

[8]: http://steen.free.fr/interslavic/maly_princ.html

[9]: https://youtube.com/playlist?list=PLN7FF06VmIkkpWsnaRKitfJMx0Ngr8h-g

[10]: https://youtube.com/playlist?list=PL--S_Qi-XfGTs4Hpnukm4VyiymJJ5VZqF

[11]: ./language-comparison.md

[12]: ../grammar/index.md

[13]: ../simple-grammar/index.md

[14]: ../orthography.md#representation-of-problematic-characters

[15]: ../../resources/keyboards.md

[16]: ../../resources/index.md
